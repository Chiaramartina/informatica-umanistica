# Lezione 1

ToC
[1. Descrizione del corso](#Descrizione_del_corso)
[2. Modalità di svolgimento delle lezioni](#Modalità_di_svolgimento_delle_lezioni)
[3. Temi delle lezioni](#Temi_delle_lezioni)
[4. Il progetto](#Il_progetto)
[5. Prova finale](#Prova_finale)
[6. Richiedi una tesi](#Richiedi_una_tesi)


## Descrizione del corso

### About me

 * Assegnista di ricerca presso il centro di ricerca [Digital Humanities Advanced Research Centre (/DH.arc)](https://centri.unibo.it/dharc/en), Dipartimento di Filologia Classica e Italianistica, Università di Bologna.
 * Ho un dottorato in _Biblioteconomia e Archivistica_
 * Mi occupo di _Digital Humanities_ / _Semantic Web_ / _Beni Culturali_

### Temi del corso

 - Progettazione e comunicazione digitale
 - Sviluppo Web e Web Design

N.B. Questi temi non coincidono con i temi di _Umanistica Digitale/Digital Humanities_, che sono un campo interdisciplinare, di ricerca, legato ad aspetti inerenti l'organizzazione e l'analisi delle informazioni in ambito digitale più che ad aspetti di interfaccia grafica e promozione online.

Il corso è pensato per (1) consentire a studenti di Scienze della comunicazione di prendere confidenza con temi interdisciplinari e (2) fornire le basi per ulteriori sviluppi personali nel campo delle professioni digitali.

### Tecnologie

**I linguaggi**

 - HTML - linguaggio di markup per realizzare pagine web
 - CSS - linguaggio per la grafica web
 - Javascript - linguaggio di programmazione, molto utilizzato per gestire l'interazione utente sul web

**Gli strumenti**

 - Sublime Text 2 - Rich text editor (free)
 - Github - repository per pubblicare codice open source e pagine web

## Modalità di svolgimento delle lezioni

Durante il corso vedremo tutte le fasi di (1) project management, (2) communication strategy development e (3) sviluppo di un sito web.

Intervalleremo lezioni frontali [F] e laboratoriali [L]. Iniziamo con il quarto d'ora accademico.

Per le lezioni laboratoriali (sotto indicate con [L]) *è richiesto l'utilizzo di un computer personale*. Se non se ne possiede uno, o non si è in grado di portarlo a lezione, è possibile lavorare in gruppo durante le lezioni laboratoriali.

## Temi delle lezioni

 1. [F] MAR 12.11.2019 - Presentazione del corso
 2. [F] MER 13.11.2019 - Project management Plan
 3. [F] GIO 14.11.2019 - Communication Strategy
 4. [F] MAR 19.11.2019 - Architettura di una pagina Web
 5. [L] MER 20.11.2019 - HTML: blocchi logici
 6. [F] GIO 21.11.2019 - Progettazione d’interfaccia
 7. [L] MAR 26.11.2019 - HTML e CSS: stili per il template
 8. [L] MER 27.11.2019 - CSS: font, colori, immagini e icone
 9. [L] GIO 28.11.2019 - HTML and CSS: interazione utente
 10. [L] MAR 3.12.2019 - Framework per la grafica: Bootstrap
 11. [L] MER 4.12.2019 - HTML and CSS: ricapitoliamo
 12. [L] GIO 5.12.2019 - Javascript: interazione utente 
 13. [L] MAR 10.12.2019 - Github e pubblicazione del sito web
 14. [L] MER 11.12.2019 - Discoverability e arricchimento
 15. [F] GIO 12.12.2019 - Q&A

## Il progetto

Il risultato finale del corso è la realizzazione di un **progetto web**, che sia:

 - ben documentato dal punto di vista della progettazione (Project Management Plan)
 - maturo dal punto di vista della comunicazione web (Communication Strategy)
 - implementato utilizzando tecnologie standard web (Sito web)

**L'idea**

Si può scegliere un argomento a piacere, di rilievo, che consenta di sviluppare un sito web che includa caratteristiche innovative.

 - i contenuti devono essere innovativi: non deve essere la copia di un sito esistente
 - i contenuti devono essere scritti in un linguaggio appropriato e adeguato al medium

Perchè? Il lavoro deve essere il più possibile compiuto (ovvero contenere informazioni veritiere, interessanti, complete e affidabili). Se il progetto è credibile, ben strutturato e ben sviluppato, può essere un elemento di valore da aggiungere al proprio CV.

Se decidete di fare un progetto _fake_ deve essere creativo e totalmente assurdo :)

**Caratteristiche**

Il progetto deve essere ben implementato in termini di grafica, interattività con l'utente, offerta di servizi personalizzati, ecc.

 - la grafica può essere semplice, anche molto minimale, ma deve essere efficace e il sito usabile (e.g. l'utente si deve saper orientare)
 - può contenere infografiche inerenti dati di interesse per la comunità di riferimento (target audience)

N.B. Alcune features del sito possono essere abbozzate (e.g. motori di ricerca, mail), ovvero il sito può includere un _mockup_ dei servizi finali, anche se i servizi non sono attivi (poichè questi richiederebbero competenze che vanno aldilà delle competenze tecniche richieste dal corso).

### Project Management e Communication Strategy

La realizzazione di un sito web segue alcune buone pratiche per la progettazione (e.g. benchmarking, targeting utenza, studio del design d'interfaccia, definizione di obiettivi informativi e comunicativi). Le informazioni inerenti la progettazione e le strategie di comunicazione vanno organizzate utilizzando un [template](../template_documentazione.md) fornito e discusso a lezione.

**Output**

 1. un documento (HTML) che (1) include le informazioni richieste dal [template](../template_documentazione.md) ed (2) è inserito nel sito web sotto specificato in una pagina HTML dedicata.
 2. scelta di un obiettivo in termini di comunicazione web da realizzare. Potete scegliere tra:
 	- almeno 20 like/retweet di un post sul vostro sito web su uno o più social a scelta
 	- 50 visite al vostro sito web da utenti unici
 	- pubblicazione di un blog post riguardo al vostro sito web
 	- pubblicazione di una recensione sul sito web fatta da esterni
 	- produzione grafica (e.g. brochure, poster, invito)

L'obiettivo raggiunto va descritto nella documentazione alla sezione 5 di _Communication Strategy_

### Un sito web

Realizzare un sito web.

**Output**
 1. almeno 2 pagine HTML: (1) Home del sito web (2) la documentazione di project management e communication strategy sopra descritta. Tutte le ulteriori pagine utili a definire il progetto compiutamente (e.g. pagine di About, pagine dedicate aservizi specialistici, ecc.) sono benvenute.
 2. 1 file CSS, contenente le istruzioni per la grafica del sito web
 3. [OPZIONALE] 1 file Javascript, contenente istruzioni per gli aspetti di interattività della pagina

Sia la documentazione che il sito web possono essere presentati in lingua italiana o in lingua inglese.

## Prova finale

### Modalità di svolgimento dell'esame

La prova finale consiste in una presentazione di 10-15 minuti del proprio progetto + 5 minuti Q&A. Il rispetto delle tempistiche è fondamentale e viene valutato! Il progetto e la presentazione possono essere **sia lavori individuali sia lavori di gruppo**

(Vedi specifiche sotto per dettagli)

##### Cosa fare prima dell'esame?

**Per tutti:**

 1. Pubblicare il sito web contenente le pagine sopra elencate
 2. Aver raggiunto uno degli obiettivi comunicativi sopra elencati
 3. _Al più tardi il giorno prima dell'esame_ aprire una [issue](https://github.com/marilenadaquino/informatica-umanistica/issues) sul repository del corso, inserendo come testo: nome, cognome. nome del sito. URL del sito web
 4. Non è necessario discutere il tema prima dell'esame, anche se è caldamente consigliato sceglierlo prima del termine delle lezioni e discuterlo durante l'ultima lezione.

**Presentazioni e lavori individuali:**

 * Preparare una presentazione di 10 minuti sul progetto realizzato. Durante la presentazione verrà illustrato il sito web, discusso il topic e gli aspetti salienti di project management and communication strategy.

**Presentazioni e lavori di gruppo (max. 3 persone, tassativo):**

 * Preparare una presentazione di 5 minuti ciascuno, che insieme danno una visuale sul progetto realizzato, specificando il contributo individuale apportato al progetto.
 * Il progetto deve contenere un _valore aggiunto_ rispetto al minimo richiesto per un progetto individuale, tale da giustificare il lavoro di gruppo. Ad esempio:

 	- progettazione di un sito che includa un significativo numero di risorse (e.g. catalogo di un mostra)
 	- sperimentazione di tecnologie Web (e.g. Javascript, CMS per la pubblicazione dei contenuti, multilinguismo)

### Appelli d'esame

Le date verranno pubblicate su AlmaEsami. Sono previsti 6 appelli tra gennaio a ottobre 2020.

## Richiedi una tesi

I miei temi

 * Organizzazione della conoscenza per i Beni culturali
 * Tecnologie del Semantic Web per i Beni Culturali
 * Data analytics and visualization

Le tesi possono essere compilative o sperimentali.

### Tesi compilative

Una tesi compilativa deve ambire a descrivere compiutamente un argomento che non è *mai* stato affrontato in maniera esaustiva o rappresentativa dalla letteratura.

 * Identificare un tema generale
 * Effettuare una ricerca sulla letteratura esistente, inclusiva di articoli di rivista, libri, blog posts, utilizzando indici online (e.g. Google Scholar, WoS, Scopus). Esaminare almeno 10-15 contributi.
 * Definire un _outline_ dei temi già affrontati e di quelli lacunosi. Quindi stabile un ambito in cui si vuole contribuire.
 * Venire a ricevimento (su richiesta via email)

La richiesta va fatta dai 3-4 mesi prima della sessione di laurea scelta.

### Tesi sperimentali

Richiede competenze tecniche, da sviluppare prima e durante il corso della realizzazione della tesi, per creare un progetto (web) rilevante con i temi di ricerca sopra elencati.

 * Progettazione di risorse web per il dominio dei beni culturali
 * Utilizzo di tecnologie sperimentali

La richiesta va fatta 6 mesi prima della sessione di laurea scelta.
